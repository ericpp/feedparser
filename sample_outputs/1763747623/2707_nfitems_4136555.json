{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Verdens ældste had 1:2","https://www.dr.dk/lyd/p1/kampen-om-historien/kampen-om-historien-2023/verdens-aeldste-had-1-2-11032315452","\"Gas jøderne!'\" Sådan råbte en større menneskemængde under en pro-palæstinensisk demonstration i Sydney for nylig. Antisemitismen er desværre atter engang på dagsordenen - i Frankrig advarer præsident Macron således om, at landets jødiske minoritetsbefolkning er særligt udsat for angreb, i Berlin blev en synagoge forsøgt stukket i brand, i Storbritannien melder det jødiske samfund om en massiv stigning af negative ytringer, og i både USA og Kina er der rapporter om en spredning af hadefulde tilkendegivelser vendt imod jøder.\nI denne og næste uges udgave af Kampen om historien vil vi forsøge at indkredse nogle af de historiske forklaringer på hvorfor antisemitismen - også kaldet 'verdens ældste had' - har eksisteret siden antikken. Hvordan er dette had opstået? Hvilke faktorer næres det af? Hvordan har antisemitismen udviklet sig? Og hvor går skillelinjen mellem på den ene side had til jøder og jødiske symboler, og på den anden side, kritik af Staten Israel? Det taler Adam Holm med historikerne Sofie Lene Bak og Morten Thing om. \nMusik: Adi Zukanovic.","Tue, 07 Nov 2023 05:00:00 +0100","https://api.dr.dk/podcasts/v1/images/urn:dr:podcast:image:6915ab04260d0fded92c57ad.jpg","",""],"feed_id":4136555}