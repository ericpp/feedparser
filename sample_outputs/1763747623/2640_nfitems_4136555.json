{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Vestens storhed og fald 3:3 - Opbrud i Europa fra 1789 til 1989","https://www.dr.dk/lyd/p1/kampen-om-historien/kampen-om-historien-2025/vestens-storhed-og-fald-3-3-opbrud-i-europa-fra-1789-til-1989-11032515142","Den amerikanske forfatter Mark Twain har engang sagt, at Historien aldrig gentager sig, men den har det med at rime på sig selv. I disse måneder er vi vidner til et af Historiens rim. Den hidtidige verdensorden er i færd med at bryde sammen. Og det som bekendt langt fra første gang.\nI Europa har vi i århundreder oplevet krige, konflikter, kriser og kaos, som har fået imperier til at synke i grus, forandret den geopolitiske virkelighed og affødt nye magter. Men hvad sker der, når den herskende orden går i opløsning? Hvordan har vi i Europa håndteret de dramatiske omskifteligheder? Og er der håb at hente i historiens eksempler eller står den på undergangsstemning til aftenkaffen i de næste mange år? Det er nogle af spørgsmålene i denne særudgave af Kampen om historien optaget på Historiske Dage i København. Adam Holm får besøg på scenen af Rasmus Glenthøj, historieprofessor ved Syddansk Universitet, og Lykke Friis, ph.d. i statskundskab og direktør i Tænketanken Europa.\nMusik: Adi Zukanovic.","Tue, 01 Apr 2025 05:00:00 +0200","https://api.dr.dk/podcasts/v1/images/urn:dr:podcast:image:6915aa77ab631a387a830fc5.jpg","",""],"feed_id":4136555}