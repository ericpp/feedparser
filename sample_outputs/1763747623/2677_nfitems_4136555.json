{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"EU's højrefløj og fortællingen om Europa","https://www.dr.dk/lyd/p1/kampen-om-historien/kampen-om-historien-2024/eu-s-hoejrefloej-og-fortaellingen-om-europa-11032415232","\"Vi ved hvilken port, vi skal marchere igennem for at reorganisere den europæiske union. Det er på høje tide, at præstestyret i Bruxelles bliver rystet i sin grundvold\". Man skulle ikke tro det, men Ungarns premierminister Viktor Orbán, som her taler i Budapest som optakt til det kommende valg til Europa-Parlament, er ikke direkte imod EU. Han ønsker derimod, at det europæiske fællesskab bliver ordnet efter fundamentalt andre principper end i dag. Derfor vil han bekæmpe det, han hånligt kalder for \"præstestyret i Bruxelles\". Den holdning står den kontroversielle Orbán ikke alene med. En række højrenationale partier har skruet op for den EU-kritiske, hvis ikke direkte fjendtlige, retorik. Selvom et medlem af Alternative für Deutschland for nylig har skabt intern splid med en positiv bemærkning om Waffen-SS, er der meget som tyder på, at de europæiske højreradikale og nationalkonservative partier vinder massiv fremgang ved det forestående valg. \nHvordan forstår disse partier historien, og hvordan bruger - nogle vil sige misbruger - de den i deres politiske kamp? Og hvad betyder Europa for partier, der hver især dyrker det nationale særpræg? Det er nogle af spørgsmålene i denne uges 'Kampen om historien', hvor Adam Holm taler med cand.mag. i historie og Østeuropastudier Vibe Termansen og ph.d.-stipendiat ved DIIS Alberte Bové Rud.\nRedaktør: Thomas Vinther Larsen.\nI redaktionen: Clara Faust Spies og Asta Jølver Pedersen.\nMusik: Adi Zukanovic.","Tue, 04 Jun 2024 05:00:00 +0200","https://api.dr.dk/podcasts/v1/images/urn:dr:podcast:image:6915ab92260d0fded92c5a5a.jpg","",""],"feed_id":4136555}