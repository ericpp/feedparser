{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Tyskernes bearbejdning af genforeningen","https://www.dr.dk/lyd/p1/kampen-om-historien/kampen-om-historien-2023/tyskernes-bearbejdning-af-genforeningen-11032315262","\"Om kort tid bliver en drøm til virkelighed. Efter flere end 44 bitre år med adskillelse, vil Tyskland, vores fædreland, igen være forenet. For mig er dette øjeblik et af de lykkeligste i mit liv\". Sådan faldt ordene fra Helmut Kohl om aftenen den 2. oktober 1990. Dagen efter var Kohl ikke længere kun kansler i det demokratiske Vesttyskland, men i hele det genforenede Tyskland. Det kommunistiske Østtyskland var officielt ophørt med at eksistere. De følgende år bød på en hård omvæltning for de 17 millioner borgere, der var rundet af DDR-systemet. Mange mistede deres jobs og endnu flere deres identitet. \nGik genforeningen for hurtigt? Hvad var det for en selvforståelse østtyskerne fik frataget? Og hvorfor raser debatten igen i Tyskland om forskellen i historiesynet hos øst- og vesttyskere? Det er nogle af spørgsmålene i denne uges Kampen om historien, hvor Adam Holm taler med Moritz Schramm, der er lektor i tyske studier og opvokset i Vest-Berlin, og med kunstneren Heike Arndt, der er født i det daværende DDR, men flygtede til Danmark i 1985.\nMusik: Adi Zukanovic.","Tue, 27 Jun 2023 05:00:00 +0200","https://api.dr.dk/podcasts/v1/images/urn:dr:podcast:image:6915ab04260d0fded92c57ad.jpg","",""],"feed_id":4136555}