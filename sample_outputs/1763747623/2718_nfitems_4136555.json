{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Japans manglende selvopgør efter 1945","https://www.dr.dk/lyd/p1/kampen-om-historien/kampen-om-historien-2023/japans-manglende-selvopgoer-efter-1945-11032315332","\"Krigssituationen har ikke nødvendigvis udviklet sig til Japans fordel, eftersom den generelle udvikling går imod vores interesser\". Med denne formulering erklærede Japans kejser Hirohito 15. august 1945, at hans land ville ophøre med at kæmpe. Dermed sluttede Anden Verdenskrig formelt. Krigen havde sat sit præg på det japanske samfund; mange af landets storbyer lå i ruiner, og flere end to og en halv million soldater og civile havde mistet livet. Japan - allieret med det nazistiske Tyskland og det fascistiske Italien - havde samtidig begået massakrer i stor stil i Kina og i andre steder i Sydøstasien. Japanerne havde også koncentrationslejre og slavearbejdskraft. Men disse mørke kapitler fylder meget lidt i den nationale fortælling.\nHvorfor har japanerne ikke i højere grad konfronteret sig selv med denne del af historien? Ser de sig selv som ofre pga. af atombomberne over Hiroshima og Nagasaki snarere end som gerningsmænd?\nDet er nogle af spørgsmålene i denne uges Kampen om historien, hvor Adam Holm taler med historiker og Japankender Annette Skovsted Hansen og ph.d. i Asienstudier Jens Sejrup.\nMusik: Adi Zukanovic.","Tue, 15 Aug 2023 05:00:00 +0200","https://api.dr.dk/podcasts/v1/images/urn:dr:podcast:image:6915ab04260d0fded92c57ad.jpg","",""],"feed_id":4136555}