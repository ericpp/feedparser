{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Ytringsfrihedens internationale historie","https://www.dr.dk/lyd/p1/kampen-om-historien/kampen-om-historien-2023/ytringsfrihedens-internationale-historie-11032315322","Koranafbrændinger foran muslimske landes ambassader i København og Stockholm har i løbet af sommeren antændt ikke bare hellige bøger, men også fået en debat om ytringsfrihedens grænser til at genopflamme. Der har været store demonstrationer og protester rundt omkring i den muslimske verden. Det er en kamp, som har dybe rødder, og hvor især OIC, Organisationen for Islamisk Samarbejde, spiller en central rolle.\nOIC blev stiftet i 1969 - hvad er kernen i organisationens kamp? Hvilke argumenter - og diplomatiske midler - betjener de sig af? Og befinder vi os ved et tidsåndsskifte i synet på menneskerettigheder, hvor den vestlige oplysningstradition mister terræn?  Det er nogle af spørgsmålene i denne uges Kampen om historien, hvor Adam Holm taler med Heini i Skorini, lektor ved Færøernes Universitet og forfatter til den meget aktuelle bog 'Kampen om ytringsfriheden'.\nMusik: Adi Zukanovic.\n(Sendt første gang 8. august).","Tue, 08 Aug 2023 05:00:00 +0200","https://api.dr.dk/podcasts/v1/images/urn:dr:podcast:image:6915ab04260d0fded92c57ad.jpg","",""],"feed_id":4136555}