{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Storbritanniens afslutning?","https://www.dr.dk/lyd/p1/kampen-om-historien/kampen-om-historien-2022/storbritanniens-afslutning-11032215492","Da dronning Elizabeth d. 2. døde i september i år, var det ikke blot et menneske som gik bort, men også en epoke, der fik en symbolsk afslutning. Dronningen blev født på et tidspunkt, hvor Storbritannien endnu regerede verdenshavene og Union Jack vajede over en fjerdedel af jorden. Men i løbet af hendes 96-årige levetid begyndte det vidstrakte britiske imperium bid for bid at falde fra hinanden. Stadig flere af de såkaldte 'oversøiske besiddelser' vandt selvstændighed i årene efter Anden Verdenskrig. \nI dag er Storbritanniens globale betydning en skygge af fordums styrke, men hvorfor er det egentlig gået sådan? Hvordan har det påvirket følelsen af 'britiskhed'? Og hvad er det for en fortidsbearbejdning, der fortsat venter både briterne og folkene i de gamle kolonier?   \nDet er spørgsmålene i denne uges Kampen om historien, hvor Adam Holm taler med Stuart Ward, der er professor i britisk imperiehistorie.  \nMusik: Adi Zukanovic.","Tue, 06 Dec 2022 11:03:00 +0100","https://api.dr.dk/podcasts/v1/images/urn:dr:podcast:image:6915abce260d0fded92c5bab.jpg","",""],"feed_id":4136555}