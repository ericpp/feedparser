{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Japans kejserlige hær - fra fanatisme til nederlag","https://www.dr.dk/lyd/p1/kampen-om-historien/kampen-om-historien-2024/japans-kejserlige-haer-fra-fanatisme-til-nederlag-11032415222","\"At være soldat er den højeste menneskelige udmærkelse i Japan. Den japanske soldat er blevet trænet næsten fra fødslen. I hans hårde tankegang trives den fanatiske overbevisning om, at japanerne nedstammer fra guder og er udset til at regere over verden og alle som lever i den. (...) Forræderi, brutalitet, voldtægt og tortur er alt sammen legale midler, når det bruges mod ikke-japanere\". Sådan falder ordene i en amerikansk propagandafilm fra 1945. Krigen i Sydøstasien var da endnu ikke slut og de japanske soldater får læst og påskrevet som var de en bande kriminelle.\nMen én ting er hvordan man bliver opfattet af fjenden, noget andet er, hvordan man ser på sig selv. Hvad kæmpede japanerne egentlig for under 2. verdenskrig? Hvorfor ville de smide Storbritannien ud af Asien og stække USA's indflydelse over Stillehavet? Og hvorfor behandlede de deres krigsfanger så skånselsløst? Det er nogle af spørgsmålene i denne uges \"Kampen om historien\", hvor Adam Holm taler med journalist og forfatter Peter Harmsen. Desuden medvirker også forfatter Jonas Ishibori.\nRedaktør: Thomas Vinther Larsen.\nI redaktionen: Clara Faust Spies og Asta Jølver Pedersen.\nMusik: Adi Zukanovic.","Tue, 28 May 2024 05:00:00 +0200","https://api.dr.dk/podcasts/v1/images/urn:dr:podcast:image:6915ab92260d0fded92c5a5a.jpg","",""],"feed_id":4136555}