{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Generalens sidste tango - Argentinas opgør med diktaturet","https://www.dr.dk/lyd/p1/kampen-om-historien/kampen-om-historien-2025/generalens-sidste-tango-argentinas-opgoer-med-diktaturet-11032515182","Den 24. marts 1976 kunne argentinerne høre den øverstkommanderende for hæren, general Jorge Rafael Videla, sige på direkte fjernsyn, at landet befandt sig i en historisk utålelig tilstand. Militæret havde derfor valgt at afsætte regeringen for at frelse Argentina fra kaos og socialisme.\nSammen med to andre højtstående officerer stod Videla i spidsen for en militærjunta, som frem til 1983 førte en såkaldt 'beskidt krig' imod venstreorienterede argentinere,\nhvor det skønnes, at ca. 30.000 personer blev dræbt eller forsvandt i regimets fængsler. Selvom der også var militærjuntaer i andre latinamerikanske lande, skiller Argentina sig ud ved at have gennemført flere opsigtsvækkende retsopgør med regimets bødler i eftertiden. Hvordan har Argentina bearbejdet sin nære fortid som diktatur? Hvad lærer den argentinske ungdom om Jorge Videla og de øvrige generaler? Og kan argentinerne i dag, hvor autoritære vinde igen blæser, sige 'nunca más'? Det er nogle af spørgsmålene i Kampen om Historien, når Adam Holm taler med Argentina-kendere Jens Lenler, journalist på Politiken samt Victor Nemo Hensing, antropolog og podcastvært på 'Det Andet Amerika'. \nMusik: Adi Zukanovic.\nI redaktionen: Clara Faust Spies og Josephine Gaïa Utoft.\nRedaktør: Thomas Vinther Larsen.","Tue, 29 Apr 2025 05:00:00 +0200","https://api.dr.dk/podcasts/v1/images/urn:dr:podcast:image:6915aa77ab631a387a830fc5.jpg","",""],"feed_id":4136555}