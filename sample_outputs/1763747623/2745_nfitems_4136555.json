{"table":"nfitems","columns":["feed_id","title","link","description","pub_date","itunes_image","podcast_funding_url","podcast_funding_text"],"values":[4136555,"Antisemitismens danmarkshistorie","https://www.dr.dk/lyd/p1/kampen-om-historien/kampen-om-historien-2022/antisemitismens-danmarkshistorie-11032215512","I år markerer 400-året for de første jøders ankomst til det danske kongerige. Helt frem til midten af 1960'erne, hvor de såkaldte gæstearbejdere kom til landet, var jøderne stort set ene om at udgøre en minoritetsbefolkning i et evangelisk-luthersk samfund. 7000 jøders flugt til Sverige i oktober 1943 står stadig som et moralsk omdrejningspunkt i nyere dansk historie og som Besættelsestidens måske vigtigste enkeltstående begivenhed. Men den jødiske tilstedeværelse i Danmark har også givet anledning til chikane, fordomme og fjendtlighed.\nHvordan har antisemitismen præget det jødiske samfund i Danmark? Hvor meget har den fyldt i historiebøgerne? Og er der grund til at dryppe malurt i bægeret i forhold til redningsaktionen i 1943? Det er nogle af spørgsmålene i denne uges Kampen om historien, hvor Adam Holm taler med historiker Bent Blüdnikow og lektor i historie Sofie Lene Bak. \nMusik: Adi Zukanovic.\n(Sendt første gang 20. december 2022).","Tue, 20 Dec 2022 11:03:00 +0100","https://api.dr.dk/podcasts/v1/images/urn:dr:podcast:image:6915abce260d0fded92c5bab.jpg","",""],"feed_id":4136555}